Στην περιοχή ABC φαίνονται όλες οι αποδεχτές λύσεις του προβλήματος. Αν το πρόβλημα μας είχε συγκεκριμένο σκοπό τότε θα παίρναμε σαν βέλτιστη λύση το σημείο που θα μας ικανοποιούσε. Δηλαδή, αν μας ζητούσε να βρούμε το μέγιστο Y, τότε θα δίναμε ως λύση το σημείο Α (8,4) ή αν μας ζητούσε το μέγιστο X+Y, τότε θα δίναμε ως λύση το σημείο B (0,16).
2.4 ΕΙΣΑΓΩΓΗ ΣΤΗΝ ΘΕΩΡΙΑ ΤΩΝ ΠΑΙΓΝΙΩΝ
ΟΡΙΣΜΟΣ
Η θεωρία παιγνίων είναι μία μέθοδος ανάλυσης προβλημάτων που έχει σχέση με τον τρόπο λήψης αποφάσεων σε καταστάσεις σύγκρουσης και συνεργασίας.  Ως  παίκτης μπορεί να οριστεί ένα πρόσωπο, μία οργάνωση, ένα κράτος ή ένας συνασπισμός.  Ως αντικείμενο έρευνας μπορούν να θεωρηθούν διάφορα προβλήματα πολιτικής, ψυχολογικής, κοινωνικής και οικονομικής μορφής. Η θεωρία παιγνίων εφαρμόζεται κάθε φορά που οι ενέργειες των διαφόρων παραγόντων όπως  άτομα, ομάδες, επιχειρήσεις, ή οποιοσδήποτε συνδυασμός αυτών είναι αλληλοεξαρτώμενες. Η γενική ιδέα της θεωρίας αυτής στηρίζεται σωστή διαμόρφωση, δομή, ανάλυση και κατανόηση στρατηγικών σεναρίων. Για τη λύση των προβλημάτων αυτών θεωρείται απαραίτητη πρωταρχικά η ανάλυση καταστάσεων, όπου δύο ή περισσότεροι δρώντες (παίκτες) βρίσκονται αντιμέτωποι και ακολουθούν συνεργατικές στρατηγικές. Κάθε παίκτης προσπαθεί να χρησιμοποιήσει όλα τα μέσα που διαθέτει προκειμένου να εμποδίσει τον αντίπαλό του να αποκτήσει πλεονεκτήματα που θα περιορίσουν τα κέρδη του. Επομένως, οι ενέργειές του εξαρτώνται άμεσα από τη θέση (στρατηγική) που θα επιλέξει ο αντίπαλος. Σκοπός της είναι να μας βοηθήσει να καταλάβουμε διάφορες καταστάσεις στις οποίες αλληλεπιδρούν δύο ή περισσότερες οντότητες, κάθε μία από τις οποίες συμπεριφέρεται με στρατηγικό τρόπο και προσπαθεί να πάρει κάποιες αποφάσεις. Τα στοιχεία της θεωρίας των παιγνίων
• O παίκτης: ο οποίος είναι μια αυτόνομη μονάδα λήψης απόφασης. Ένας παίκτης μπορεί να είναι ένα άτομο, μια ομάδα, μια επιχείρηση, ένα κράτος.  Στόχος του είναι να προσπαθεί να βελτιστοποιήσει τη δική του ευημερία έναντι των αντιπάλων του βασιζόμενος στους κανόνες, στους πόρους και στις πληροφορίες που έχει στη διάθεσή του.
• Στρατηγική:  ορίζουμε το σύνολο των κανόνων με τις δυνατές επιλογές τις οποίες μπορεί να ακολουθήσει ο παίκτης, τις επιλογές που έχει σε κάθε παίγνιο ξεχωριστά, έχοντας όμως υπόψη του και όλες τις κινήσεις του αντιπάλου. 
• Ο πίνακας αποτελεσμάτων (πληρωμών, ανταμοιβών): όπου περιλαμβάνει τα αποτελέσματα του παιγνίου για κάθε συνδυασμό στρατηγικών.
• Λύση του παιγνίου: όπου είναι η βέλτιστη λύση στρατηγικών όλων των παικτών.  
Ένα παίγνιο στο οποίο οι παίκτες παίζουν ταυτόχρονα, μπορεί να απεικονιστεί ως “κανονική”(normal) ή “στρατηγική”(strategy) μορφή χρησιμοποιώντας έναν πίνακα ο οποίος συσχετίζει τις στρατηγικές των παικτών με τις αποδόσεις που θα έχουν.
