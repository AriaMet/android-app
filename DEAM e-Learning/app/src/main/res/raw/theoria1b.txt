Η εταιρεία λόγω οικονομικών προβλημάτων παίρνει την απόφαση να κάνει περικοπές στα δρομολόγια. Η λύση φαίνεται στο παραπάνω σχήμα και παρατηρείται ότι για τις (n=7) πόλεις χρησιμοποιούνται πλέον 6 πτήσεις, μπορεί κανείς να ταξιδέψει με τον ίδιο τρόπο απλά με περισσότερες στάσεις δηλαδή αν θέλει κανείς να ταξιδέψει από την Αθήνα στη Μαδρίτη πλέον πρέπει να κάνει τη διαδρομή με τις ενδιάμεσες στάσεις δηλαδή αντί από Αθήνα – Μαδρίτη πλέον γίνεται Αθήνα - Ρώμη - Μιλάνο- Λονδίνο- Μαδρίτη. Τέλος είναι φανερό πως πλέον υπάρχει μόνο ένας τρόπος να ταξιδέψει κανείς στον προορισμό του. Το θεώρημα του Εuler (1736) ορίζει ότι ένα συνεκτικό γράφημα G είναι γράφημα Euler μόνο αν κάθε κορυφή του έχει άρτιο βαθμό.
1.3 ΤΟ ΠΡΟΒΛΗΜΑ ΤΗΣ ΔΙΑΧΕΙΡΙΣΗΣ ΤΗΣ ΤΗΣ ΕΦΟΔΙΑΣΤΙΚΗΣ ΑΛΥΣΙΔΑΣ ΑΠΟ ΤΗ ΜΕΡΙΑ ΤΟΥ ΜΑΘΗΜΑΤΙΚΟΥ
Καθώς γίνεται ολοένα και περισσότερο επιτακτική η ανάγκη της διαχείρισης της εφοδιαστικής αλυσίδας στη λειτουργία μίας επιχείρησης, όλο και περισσότερα περιθώρια βελτίωσης πάνω στα logistics αναζητούνται.Η μοντελοποίηση ενός προβλήματος διαχείρισης εφοδιαστικής αλυσίδας αλλά και γενικότερα ενός προβλήματος επιχειρησιακής φύσης θα μπορούσε να χωριστεί σε δύο στάδια, στο θεωρητικό στάδιο και στο στάδιο υλοποίησης.Κατά το θεωρητικό στάδιο η ανάγκη για χρήση μαθηματικών είναι μεγάλη. Αυτό ισχύει, γιατί μέσω των μαθηματικών ανάλογα με τις ανάγκες των διαφόρων προβλημάτων είναι δυνατή η κατασκευή αλγορίθμων που θα δίνουν λύσεις και επιλογές με γνώμονα το συμφέρον της επιχείρησης. Επιπλέον, λόγω της πολυπλοκότητας των προβλημάτων που καλείται η επιχείρηση να αντιμετωπίσει μέσω της διαχείρισης της εφοδιαστικής αλυσίδας, η διαδραστικότητα είναι απαραίτητη. Έτσι λοιπόν, οι πολύπλοκοι μαθηματικοί αλγόριθμοι που δημιουργούνται μπορούν μέσα από ένα προγραμματιστικό περιβάλλον να αποδειχθούν απλοί και εύχρηστοι στα στελέχη της επιχείρησης. Αυτό αποτελεί και το δεύτερο στάδιο, το στάδιο της υλοποίησης. Γίνεται αντιληπτό πως ο μαθηματικός βρίσκει στην επίλυση προβλημάτων που δημιουργούνται κατά μήκος της εφοδιαστικής αλυσίδας ένα πρόσφορο πεδίο δράσης. Επιπλέον η σχέση αυτή μεταξύ της εφοδιαστικής αλυσίδας και των μαθηματικών γίνεται ακόμη πιο ενδιαφέρουσα αν αναλογιστεί κανείς την ύπαρξη δυνατότητας τροποποίησης των αρχικών αλγορίθμων από τον μαθηματικό, ανάλογα με τις ανάγκες της επιχείρησης. Ας μη λησμονούμε, ότι η επιχείρηση είναι ένας ζωντανός οργανισμός σε ένα άκρως ανταγωνιστικό περιβάλλον με τις αλλαγές και τις εξελίξεις στη λειτουργία της να είναι συνεχείς και αναγκαίες. Χάρη στα μαθηματικά, η μοντελοποίηση είναι το εργαλείο που μπορεί να δείξει τη κατεύθυνση της προόδου.
