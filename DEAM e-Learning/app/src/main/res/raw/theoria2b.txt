Βασικά δικτυακά προβλήματα είναι :
1. Το πρόβλημα της μεταφοράς ( O άριστος συνδυασμός κόμβων αφετηρίας και προορισμού σε ένα δίκτυο μεταφοράς),
2. Το πρόβλημα της γρηγορότερης διαδρομής ( Ο προσδιορισμός της πιο αποδοτικής διαδρομής από ένα κόμβο αναχώρησης σε ένα κόμβο προορισμού),
3. Το πρόβλημα της μέγιστης ροής ( Ο προσδιορισμός της μέγιστης ροής από ένα κόμβο αναχώρησης σε ένα κόμβο προορισμού, δεδομένων ορισμένων χωρητικοτήτων των συνδέσμων, οι οποίες δεν είναι δυνατό να παραβιασθούν),
4. Το πρόβλημα του ελάχιστου κόστους ροής ( Είναι η ικανοποίηση της ζήτησης που εκφράζεται από στους κόμβους προσδιορισμού, δεδομένων των προμηθειών στους κόμβους άφιξης, με το ελάχιστο συνολικό κόστος το οποίο σχετίζεται με τη μεταφορά των ροών χωρίς την παραβίαση των δυναμικοτήτων των τόξων.
2.3 ΕΙΣΑΓΩΓΗ ΣΤΗΝ ΕΠΙΧΕΙΡΗΣΙΑΚΗ ΕΡΕΥΝΑ
ΟΡΙΣΜΟΣ
Η Επιχειρησιακή έρευνα είναι ένας διεπιστημονικός κλάδος των εφαρμοσμένων μαθηματικών και της πληροφορικής που χρησιμοποιεί προηγμένες μεθόδους ανάλυσης, όπως μαθηματικά μοντέλα, στατιστική ανάλυση και μεθόδους βελτίωσης με στόχο να καταλήξουμε σε βέλτιστες ή σχεδόν βέλτιστες λύσεις σε σύνθετα προβλήματα λήψης αποφάσεων που ανακύπτουν κατά την διεύθυνση και διοίκηση μεγάλων συστημάτων που αποτελούνται από ανθρώπους, μηχανές, υλικά και κεφάλαια, στη βιομηχανία, στις κυβερνητικές υπηρεσίες και στην άμυνα.
ΣΚΟΠΟΣ 
Ο σκοπός της είναι να βοηθήσει τη διοίκηση να καθορίσει την πολιτική και τις ενέργειες, που θα ακολουθήσει ώστε να πετύχει τα βέλτιστα αποτελέσματα στην λήψη των αποφάσεων, με επιστημονικό τρόπο.
ΣΤΑΔΙΑ ΓΙΑ καλύτερες αποφάσεις για την βελτιστοποίηση των κερδών 
1. Η παρακολούθηση καταστάσεων μέσα στην επιχείρηση και ο εντοπισμός αυτών που χρειάζονται να πάρουμε αποφάσεις για την βελτίωση τους ή την αποφυγή λαθών,
2. Την δημιουργία περισσότερων από ένα εναλλακτικών λύσεων σε περίπτωση που αποτύχει το αρχικό,
3. Την αξιολόγηση των λύσεων αυτών με βάση τα κριτήρια που λειτουργεί η επιχείρηση,
4. Την επιλογή της λύσης εκείνης που πλησιάζει περισσότερο από τις άλλες το άριστο,
5. Την εφαρμογή του σχεδίου στην κατάσταση που επιλέγουμε και την λήψη της απόφασης.
ΠΡΟΒΛΗΜΑΤΑ ΕΠΙΧΕΙΡΗΣΙΑΚΗΣ ΕΡΕΥΝΑΣ
1.	Προβλήματα ελέγχου αποθεμάτων
2.	Προβλήματα αναμονής
3.	Προβλήματα χρονικού προγραμματισμού έργων
4.	Προβλήματα αντικατάστασης και συντήρησης
5.	Προβλήματα ανταγωνισμού
Πρόβλημα Γραμμικού Προγραμματισμού με γραφική επίλυση
Έχουμε το εξής πρόβλημα με τους περιορισμούς του:
Χ + Υ ≥ 12
Χ + 2·Υ ≤ 16
Χ ≥ 0 και Υ ≥ 0 
Να βρεθούν οι εφικτές λύσεις:
Αρχικά σχεδιάζουμε τις ανισότητες του μοντέλου μας σε ένα σύστημα αξόνων (X,Y) 
α)  Χ + Υ ≥ 12,     β)  Χ + 2·Υ ≤ 16,      γ)  Χ ≥ 0 και Υ ≥ 0
